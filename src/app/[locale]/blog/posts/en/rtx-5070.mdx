---
title: "NVIDIA GeForce RTX 5070 ve 5070 Ti GPU’ların Özellikleri Sızdırıldı"
publishedAt: "2024-12-25"
image: "/images/projects/blog/rtx-01.jpg"
summary: "NVIDIA’nın yaklaşan GeForce RTX 5070 ve RTX 5070 Ti ekran kartı modellerinin teknik özellikleri, güvenilir sızıntı kaynağı olan “Kopite7kimi” tarafından bir kez daha doğrulandı."
tag: "Technology"
---

 
## GeForce RTX 5070’in 12 GB; RTX 5070 Ti’ın ise 16 GB GDDR7 Belleğe Sahip Olacağı İddia Ediliyor

NVIDIA’nın “Blackwell” RTX 50 serisi ekran kartları, CES 2025’te resmi olarak tanıtılacak. Ancak etkinlik öncesinde pek çok sızıntı gündeme gelmeye devam ediyor. Bu sızıntılar arasında serinin belirli modellerine ait olası özellikler dikkat çekerken son olarak iki modele dair daha ayrıntılı teknik bilgiler ortaya çıktı.

Serinin üst-orta segmentinde yer alacak GeForce RTX 5070 Ti ve RTX 5070 modellerinin özellikleri, ünlü sızıntı kaynağı Kopite7Kimi tarafından paylaşıldı. Kaynak, her iki GPU için kart numaraları, kullanılan GPU yongaları, CUDA çekirdek sayıları, VRAM kapasiteleri ve toplam enerji tüketimlerini (TBP) ayrıntılı şekilde listeledi.

Sızıntılara göre GeForce RTX 5070, selefi RTX 4070 ile aynı bellek yapısını korusa da kullanılan bellek türünde bir farklılık barındırıyor. Diğer yandan RTX 5070 Ti ise daha güçlü bir GB203 yonga ile donatılmış olarak geliyor ve 16 GB VRAM kapasitesine sahip olması bekleniyor.

RTX 5070 Ti’ın öne çıkan özellikleri:

Model Adı: GeForce RTX 5070 Ti
Kart: PG147-SKU60
GPU: GB203-300-A1
Cuda Çekirdekleri: 8960
VRAM: 16 GB GDDR7 256-bit
TBP: 300W
GeForce RTX 5070 Ti’ın özellikleri, yeni sızıntılarla daha da netleşti. 256-bit bellek veri yolunda 16 GB GDDR7 bellek sunması beklenen ekran kartı, GB203-300 GPU ve PG147 SKU60 kart tasarımıyla geliyor. CUDA çekirdek sayısı, önceki sızıntılarla uyumlu olsa da toplam enerji tüketimi (TBP), beklenenden düşük görünüyor. Kartın TBP değerinin, RTX 4070 Ti ve RTX 4070 Ti Super modellerinden yalnızca 15W fazla olacağı öngörülüyor. Ancak bazı modellerin 350W gibi daha yüksek bir TBP değerine sahip olabileceği de belirtiliyor.

RTX 5070’in öne çıkan özellikleri:

Model Adı: GeForce RTX 5070
Kart: PG146-SKU70
GPU: GB205-300-A1
Cuda Çekirdekleri: 6144
VRAM: 12 GB GDDR7 192-bit
TBP: 250W

Öte yandan GeForce RTX 5070’ın GB205-300-A1 GPU çipini kullanacağı ve RTX 4070 ile aynı olan 12 GB VRAM kapasitesini koruyacağı iddia ediliyor. Fakat bu modelde bellek türünün GDDR7 olması bekleniyor. Toplam enerji tüketiminin (TBP) 250W olarak belirlendiği ve CUDA çekirdek sayısının önceki tahminlerden düşük olarak 6400’den 6144’e indiği bildiriliyor.

Ekran kartlarının özellikleri, henüz resmi olarak doğrulanmasa da güvenilir sızıntılarıyla tanınan Kopite7kimi’nin önceki başarıları ve diğer kaynaklarla örtüşen bilgileri, bu özelliklerin nihai modellerde yer alma olasılığını artırıyor. Fiyatlandırma hakkında henüz bir bilgi bulunmasa da önceki modellerle benzer bir fiyat etiketi bekleniyor.

NVIDIA GeForce RTX 50 Serisi GPU Özellikleri (Ön Bilgi)
Ekran Kartı Adı	NVIDIA GeForce RTX 5090	NVIDIA GeForce RTX 5080	NVIDIA GeForce RTX 5070 Ti	NVIDIA GeForce RTX 5070	NVIDIA GeForce RTX 5060 Ti	NVIDIA GeForce RTX 5060
GPU Adı	Blackwell GB202-300	Blackwell GB203-400	Blackwell GB203-300-A1	Blackwell GB205-300-A1	Blackwell GB206?	Blackwell GB206?
GPU SM	170 (192 Tam)	84 (84 Tam)	70 (84 Tam)	50 (50 SM Tam)	Bilinmiyor	Bilinmiyor
GPU Çekirdekleri	21760 (+%33)	10752 (+%11)	8960 (+%16)	6144	Bilinmiyor	Bilinmiyor
Saat Hızları	Bilinmiyor	Bilinmiyor	Bilinmiyor	Bilinmiyor	Bilinmiyor	Bilinmiyor
L2 Önbellek	Bilinmiyor	Bilinmiyor	Bilinmiyor	Bilinmiyor	Bilinmiyor	Bilinmiyor
Bellek Kapasitesi	32 GB GDDR7 (+%33)	16 GB GDDR7 (0%)	16 GB GDDR7	12 GB GDDR7	16 GB GDDR7	8 GB GDDR7
Bellek Veri Yolu	512-bit (+%33)	256-bit (0%)	256-bit (0%)	192-bit (0%)	128-bit (0%)	128-bit (0%)
Bellek Hızı	28 Gbps	30 Gbps	28 Gbps	28 Gbps	28 Gbps?	28 Gbps?
Bant Genişliği	1792 GB/s	1024 GB/s	896 GB/s	672 GB/s	448 GB/s	448 GB/s
TBP	600W (+%33)	400W (+%25)	300W (+%10.5)	250W (+%14)	Bilinmiyor	Bilinmiyor
Güç Arabirimi	1 12V-2×6 (16-Pin)	1 12V-2×6 (16-Pin)	1 12V-2×6 (16-Pin)	1 12VHPWR (16-Pin)	1 12VHPWR (16-Pin)	1 12VHPWR (16-Pin)
Çıkış Tarihi	2025 ilk çeyrek	2025 ilk çeyrek	2025 ilk çeyrek	2025 ilk çeyrek	Bilinmiyor	Bilinmiyor

Kaynak: wccftech.com

